403.
Mit Isten tesz, mind jó nekem,
És bölcs minden végzése.
Ha ő vezérli életem,
Szívemben csend és béke.
Ő az enyém.
Gond, baj ha ér, Meg tud védeni engem.
Hagyom, hogy ő vezessen.

Mit Isten tesz, mind jó nekem,
Gondol rám, nem felejt el.
Zord utakon, vak éjeken Átölel kegyelemmel.
Csodálatos, bölcs, jó orvos. Megsegít erős karja.
Csak javamat akarja.

Mit Isten tesz, mind jó nekem.
Ő életemnek fénye.
Ő ad hitet, hogy énekem Nagy tetteit dicsérje.
Baj vagy öröm, megköszönöm.
Hisz végül megláttatja,
Hogy mind áldásul adta.

Mit Isten tesz, mind jó nekem.
Bár sok keserűségem
Most nagy tehernek érezem,
Nem kell rettegnem mégsem.
Szeret, tudom, s a fájdalom Édes örömre válik.
Őt áldom mindhalálig.

Mit Isten tesz, mind jó nekem.
Ezt vallom, bármi érjen.
Ki benne bízik szüntelen,
Megőrzi száz veszélyben.
Bármily sors vár, gond, baj, halál,
Tudom, el nem hagy engem.
Hagyom, hogy Ő vezessen.

