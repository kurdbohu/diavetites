86.
Szent, örök Isten, nincsen hova lennem,
Bárhova futnék, Te utolérsz engem.
Egy menekvés van: Hozzád térni,
Szívem kitárni, irgalmat kérni.

Mélységes mélyből kiáltok tehozzád,
Forduljon ismét felém fényes orcád.
Nálad bocsánat vár és élet.
Lázadó szívem újra cseréled.

Elmúlt a régi. Kezdhetem az újat.
Adj erőt nékem hogy bátran induljak
Új úton, mindig teutánad.
Véled új élet hajnala támad.

Szálljon szívemből hálaadó ének!
Irgalmasságod áldom, amíg élek.
Mert nem nézheted örök vesztem:
Szent Fiad értem halt a kereszten.

